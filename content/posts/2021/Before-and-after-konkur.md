---
title: توصیه‌هایی برای قبل و بعد کنکور
date: 2021-07-22 00:00:00 +03:30
# modified: 2020-10-07 10:49:47 +03:30
fatags: ["کنکور","تجربه"]
description:  ""
cover:
    image: "exam.jpeg" 
comments: true
---


![کنکور](exam.jpeg)

کنکور

دوستانی در مورد کنکور و مدیریت زمان در سرجلسه کنکور ازم پرسیدن. یه پست ویرگول بذارم بقیه هم استفاده کنند. البته این حرف‌ها رو جاهای دیگه به سبک و سیاق متفاوت خوندید. من هم دوباره میگم، ضرر نداره!

قبلا در مورد [کنکور](https://vrgl.ir/9yfB2) و [المپیاد](https://vrgl.ir/1Fdhk) مهندسی کامپیوتر نوشتم که بهش لینک میدم اگر به کارتون میاد استفاده کنید.

### قبل کنکور

الان که هفته بعد کنکور ارشده. چند تا نکته به نظرم میرسه که شاید کمک کننده باشه و احتمالا استرس رو کم کنه:

**اول** این که برای رتبه یک شدن نرید سر جلسه امتحان! استرس نتیجه خراب میکنه کنکورتون رو. یادتون باشه ماها یه سری آدم معمولی هستیم که قراره بریم سرجلسه، هر چی بلدیم رو بیاریم رو کاغذ. قرار نیست بریم سرجلسه که فلان رتبه رو بیاریم.

> دکتر هلاکویی یه حرف قشنگی میزنه میگه ما نیومدیم تو دنیا نفر اول بشیم! اومدیم زندگی کنیم.

فکر کردن به نتیجه اوضاع رو متشنج و استرسی میکنه. قرار از اول این بوده که تلاشمون رو بکنیم. پس نتیجه چی؟ نتیجه دست من و شما نیست. نتیجه به هزار و یک عامل مختلف بستگی داره که قابل کنترل نیست. پس چی؟ قرار شد تلاشمون رو بکنیم و به نتیجه فکر نکنیم. بعدشم هر چی شد دیگه شده!

**دوم** این که تا اینجا تقریبا هر چی می‌تونستید یاد گرفتید و به نظر من درس خوندن تو یکی دو روز اخر خیلی تفاوتی ایجاد نمی‌کنه. پس روزهای قبل کنکور خیلی به خودتون فشار نیارید و یه خورده استراحت کنید. ریلکس کنید که ذهن‌تون آزاد بشه و سرجلسه کنکور بازدهی خوبی داشته باشه.

**سوم** این که از هرکسی که استرس الکی میده فاصله بگیرید. مخصوصا این گروه‌های تلگرامی کنکوری؛ من بعضی وقت‌ها پیام‌ها رو چک می‌کردم، واقعا آدم استرس می‌گیره! هر کی میاد یه حرفی می‌زنه، یه موضوعی رو مطرح میکنه که ادم با خودش میگه وای این رو نخوندم من! الان تو کنکور میاد! در صورتی که احتمال مطرح شدنش واقعا انقدرها هم نیست.

**چهارم** این که برای هفته آخر خلاصه‌هایی که خودتون نوشتید و خلاصه‌هایی که اساتید دادن رو بخونید. مثلا استاد یوسفی زمان ما برای ۳ تا درس یه سری خلاصه دادن که من روزهای آخر فقط همون‌ها رو خوندم (و دیگه هم حوصله نداشتم کاری بکنم رفتم یخورده جنگ‌های صلیبی بازی کردم).

**پنجم** میگن خواب شب کنکور مهمه و واقعا هم هست ولی اگر بد خوابیدید زیاد نگران نباشید. استرس نداشته باشید. من که زیاد خواب نرفتم? ولی شما بخوابید خوبه.

من آدمی هستم که همیشه ۲ ۳ می‌خوابم. چند شب قبل کنکور گفتم که یاعلی! ساعت خواب رو هم درست کنم. ۲ ۳ شب مثل آدم خوابیدم ولی شب کنکور به سختی ساعت ۱ خوابیدم و ۵ صبح هم بیدار شدم و خوابم نمی‌برد. بعد ۱ ساعت به در و دیوار نگاه کردم? و صبحونه و کم کم رفتم سرجلسه. ادمیزاده دیگه. چیکارش میشه کرد؟! سرجلسه هم وقتی داشتم پایگاه داده میدادم چشمام داشت بسته میشد دیگه?. خلاصه به خودتون سخت نگیرید.

### سرجلسه کنکور

**اول** مثل همیشه سوالاتی که مطمئن نبودم رو تیک میزدم که بعدا حل کنم. اونهایی هم که بلد نبودم رو یه علامت جدا میزدم که کلا سراغش نرم. البته به لطف «کاظم قلم‌چی» این رو دیگه همه بلدند.

**دوم** وقتی دفترچه رو تحویل گرفتید اولین کار اینه که ببینید هر درس چقدر وقت داره و چند تا سوال داره. بعد یه زمان‌بندی ذهنی برای خودتون بکنید و یاعلی! طولی هم نمی‌کشه. فوقش ۲۰ ۳۰ ثانیه.

البته سازمان سنجش هم که بی‌برنامه بوده و هست! زمان ما هم مشخص نبود که کلا چقدر وقت داریم، به ازای هر درسی چقدر وقت هست و تعداد سوالات هر درس چندتاست. امسال هم همینه. امیدوارم سال‌های بعد درست شه!

**سوم** من قبل آزمون یه اولویت بندی برای این که کدوم درس‌ها رو اول بزنم و به چه ترتیبی تست بزنم داشتم. مثلا اون زمان برنامه‌ام این بود که به ترتیب سوال‌های آسون و متوسط رو حل می‌کنم و بعد زبان انگلیسی و بعد هم بقیه سوالات سخت‌تر و اونایی که فکری‌تر بود. (البته این یه مثال بود صرفا، شما طبق توانایی‌هایی خودتون یه اولویت‌بندی داشته باشید).

**چهارم** بد نیست سرجلسه هم لباس راحت بپوشید! من به توصیه همسرم یه شلوار خیلی راحت با یه تی شرت پوشیدم رفتم سرجلسه. دوستان تعجب کرده بودن تو سالن که این چه وضعیه! همینیه که هست :))

**پنجم** چند تا دونه خرما هم برای جلسه خیلی خوبه. گرسنگی و ضعف رو خیلی ساده برطرف می**‌**کنه. بعضی‌ها هم میگن شکلات خوبه.

**ششم** یادتون باشه امتحان سوال غلط داره، سوال مبهم داره، سوال دوگزینه ای داره، سوال درست هم داره. پس سرجلسه بابت سوالات بد استرس نگیرید. یا یه چیزی بزنید بره یا این که بذارید بعدا فکرش کنید.

### بعد کنکور

**اول** این که موزیک ارام بخش (مثلا اهنگ گذشته ها گذشته معین که به شخصه خیلی دوست دارم) میتونه کمک کننده باشه :) البته این اهنگ معین برای همه مراحل زندگی خوبه :)

**دوم** این که بعد از کنکور هیچ دلیلی وجود نداره راجع به سوالات بحث و گفتگو کنید. یه چیزی جواب دادید تموم شده رفته دیگه. یه عادت بدی وجود داره که بعد امتحان میشینیم بحث میکنیم که فلان سوال سخت بود و اینا. هیچ وقت با خودتون فکر کردید خب که چی؟ کجا تاثیر داره؟

فوق فوقش چون سنجش خیلی دیر نتایج قطعی رو اعلام میکنه یه تخمینی از درصدهاتون بدست بیارید. اگرم اساتید معتبر گفتن اعتراض به سوالات بزنید خب حتما بزنید ولی درگیرش نشید و زندگی‌تون رو بکنید.

**سوم** این که یه استراحتی تفریحی چیزی داشته باشید چون اگر قبول بشید (که احتمالا میشید)، دوباره دانشگاه شروع میشه. آسون هم نیست. از همون اول دغدغه انتخاب رشته و بعدش انتخاب استاد راهنما و کلی چیز دیگه میاد سراغتون.

یه جورایی اگر دقت کنید زندگی اینجوریاس که انگار هر سختی‌ای تموم میشه یه سختی دیگه‌ای میاد. مرحله مرحله هم سخت‌تر میشه؛ مثل بازی. بعد مرحله آخر بازی مردنه! برای اونی هم که بیشتر پول درآورده و موفقیت‌های بیشتری کسب کرده، بهترین مراسم ختم رو می‌گیرن و خداحافظ!

نمیدونم چرا تلخ شد صحبت هام. یاد جادی افتادم که همیشه اخر پادکست‌هاش می‌گه شاد باشید و بخندید که زندگی می‌گذره (یا همچین چیزی).

**چهارم** اگر رتبه تون خوب شد، منابعی که استفاده کردید و تجربیات‌تون رو حتما یه جا بنویسید. اصولا بهترین روش انتقال تجربه متن هست. هم بعدا قابل سرچه. هم خلاصه است. فیلم هم خوبه البته در کنار متن.

**پنجم** اگر حال و حوصله یادگرفتن داشتید، احتمال زیاد هر گرایش مهندسی کامپیوتر برید، به پایتون نیاز دارید که به نظرم بهترین دوره پایتون دوره‌های آقای ماش همدانی (مشفق همدانی!) هست. بله ایرانیه ولی فیلم‌هاش انگلیسیه. هنوز که هنوزه من ندیدم کسی فیلم به اون کیفیت برای آموزش درست کنه.

  

* * *

  

نکته دیگه ای به ذهنم نمی‌رسه. امیدوارم که نتیجه زحمات‌تون رو ببینید و بتونید در رشته و دانشگاهی که میخواید قبول بشید.

اگر بتونم به زودی در مورد گرایش هوش مصنوعی یه پستی میذارم که برای انتخاب رشته و شاید ادامه راه کمک کننده باشه.
